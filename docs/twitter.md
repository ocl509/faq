---
sidebar_position: 4
sidebar_label: Перехід з хвіттера
---
# Поради щодо переходу з хвіттера до Bluesky

:::note

Оригінальний пост від [@stevierea.bsky.social](https://bsky.app/profile/did:plc:ypk2gwoe5qpe54udozopkini/post/3kkrh5zmdcw2s).
Перекладено на українську та адаптовано [@uabluerail.org](https://bsky.app/profile/uabluerail.org)

:::

### Перш ніж почати підписуватись на людей, заповніть свій профіль!

Біо, аватарка, банер. Також рекомендуємо опублікувати від 5 до 10 постів. Можна просто повторно використати свої 10 найпопулярніших твітів. Таким чином, коли люди побачать, що ви підписалися на них,
і вони перевірять ваш профіль, вони знатимуть, хто ви, про що ви і, можливо, підпишуться.

### Перегляньте і налаштуйте фільтри NSFW

В меню «Модерація» > «Фільтрування вмісту». Деякі з них можливо увімкнути лише з десктоп броузера.

### Знайдіть своїх друзів

Знайдіть своїх друзів за допомогою такого інструменту, як https://skeet.labnotes.org/ або Sky
Follower Bridge. Не ідеальні, але вони знайдуть велику кількість людей, на яких ви підписані.

### Увімкніть «показувати публікації з моїх стрічок»

Увімкніть «показувати публікації з моїх стрічок» у «Налаштуваннях» > «Налаштування
домашньої стрічки». Це додасть випадкові дописи зі збережених стрічок до вашої основної стрічки, відповідно це те, над чим ви маєте повний контроль, можна вибрати стрічки на ваш смак, без реклами та впарювання контенту. Із загальних рекомендацій - стрічка Catch Up та Quiet Posters оживить вашу стрічку і зробить її більш динамічною.

### Налаштуйте домашню стрічку

Також у меню «Налаштування» > «Налаштування домашньої стрічки». Зазвичай в стрічці відображаються реплаї людей, на які ви підписалися, будь-кому у вашій головній стрічці. Якщо ви бачите занадто багато реплаїв і мало постів, можна встановити мінімум 2 лайки на реплай, аби реплаїв додавалось менше, або вимкнути їх взагалі. Це не має нічого спільного з відповідями на ваші власні публікації, ви все одно побачите їх у своїх сповіщеннях.

### Часто блокуйте

Не спілкуйтеся з тролями, не цитуйте їх, не коментуйте, нічого. Нехай гниють мовчки, просто блокуйте їх. Це - шлях Блускай. Не обслуговуйте небажаний контент та акаунти інформаційно, якщо не хочете, аби вам в рекомендації та стрічки прилетіло більше такого контенту!

### Лайки на репостах не створюють нотифікацій

Якщо ви лише репостите, у вас в нотифікаціях буде надзвичайно тихо, навіть якщо людям подобається те, що ви репостите. Спробуйте робити більше постів або цитат! (лайки на цитати генерують сповіщення).

### Для відновлення соціального дерева потрібен час

І це добре, але найкращий час для цього – зараз. Твіттеру буде тільки гірше. Маючи лише 10% підписників у Блускай, більшість із
нас у підсумку має вдвічі більше взаємодій ніж при аналогічних цифрах в твітторі. Менше ботів, більше небайдужих
людей, не треба більше грати в гру проти расистських і анти-українських алгоритмів твіттера.
