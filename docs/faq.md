---
sidebar_position: 2
---

# F.A.Q.

Більшість відповідей взято з [треду @rikk-tikki-tav.bsky.social](https://bsky.app/profile/rikk-tikki-tav.bsky.social/post/3k3dbecwkkp2z).

## Що таке стрічка (фід)?

Фід – стрічка, таймлайн постів. Зазвичай, коли ви з'явились в Блакитному, у вас є Following, What's Hot, What's Hot Classic. Між ними можна перемикатися свайпами вправо-вліво.

На головному екрані з фідами в правому верхньому кутку є коліщатко – там можна налаштувати фіди: закріпити або відкріпити, видалити, знайти нові та додати їх собі.

Фіди можна робити власні. Більшість українських можна знайти у [@bsky.one](https://bsky.app/profile/did:plc:dvgliotey33vix3wlltybgkd). Також фіди можна лайкати, а в налаштуваннях побачити топ фідів по лайкам, тому не забувайте лайкати українські фіди, щоб вони виводились в топ для всіх, в тому числі іноземців. За прогресом слідкує [@wolfigelkott.crimea.ua](https://bsky.app/profile/did:plc:nvog7rczakwzh5ckxnjnwqdd)

Детальніше про створення власних фідів можна прочитати на https://skyfeed.app.

## Що таке списки?

Списки або lists – це список з акаунтів, які ви хочете заігнорити (тобто щоб вони не висвітлювались у стрічках і ви не бачили їхніх взаємодій) або забанити.

Створити список може кожен, а також ви можете підписатися на існуючі списки інших користувачів, таким чином однією кнопкою заігнорити/забанити всіх, хто є в списку.

Створити власний список можна через Moderation - Mute lists - значок плюс у правому верхньому куті. Знайти списки інших можна перейшовши на їхній профіль: графа lists буде йти після posts, posts&replies. Основні списки можна побачити у [@mods.mobik.zip](https://bsky.app/profile/did:plc:bmjomljebcsuxolnygfgqtap).

## Що таке Атлас?

Атлас – це візуалізація усіх активних користувачів Блакитного, їхньої активності та взаємодій. Атлас створений [@jaz.bsky.social](https://bsky.app/profile/did:plc:q6gjnaw2blty4crticxkmujt) і оновлюється вручну.

Кластери на Атласі відображають згруповування користувачів за взаємодією між ними – так, наприклад, на Атласі вже є український кластер, який ми плекаємо.

Жовті кульки – це українські користувачі на Атласі, їхній розмір може змінюватися залежно від активності. Наші жовті кульки ми теж плекаємо. Кожен кластер має свій колір, проте трапляються схожі. Так, жовтий колір також належить кластеру Web3, але жовтий українського кластеру насиченіший і яскравіший, а жовтий Web3 – тьмяніший. Побачити різницю можна на Атласі: https://bsky.jazco.dev

Якщо вас нема на Атласі, чекайте оновлення.

## Що таке Укртвізалізниця?
Це об'єднання зусиль команди людей, українців, щоб перевезти сюди з твітера якомога більше людей. Заснована [@mathan.dev](https://bsky.app/profile/did:plc:t775cnvnigwc5lcgha77gn6j).

## Що таке церква?
Церква – це наша спроба у розважальний спосіб описати принципи того, як працює Блакитне з нашого досвіду. Детальніше можна почитати у [@bsky.church](https://bsky.app/profile/did:plc:aet4xjwcbg6lfo3mqupimsaw). Також у церкви є своя стрічка: https://bsky.app/profile/did:plc:dvgliotey33vix3wlltybgkd/feed/bluebook

### Що за свиня, лисиця, змія, інший зоопарк?

Як я сказала, це розважальний спосіб, а українці, очевидно, дуже люблять тварин :) Тому вони стали персонажами міфології церкви і приносять інвайти. Ви можете додати до міфології власного персонажа.

Якщо вам не до душі такий спосіб, ваше право не любити, але не душніть на інших.

## Що за Ющенко-треди?
Це ланцюжок відповідей різних користувачів з однієї букви, які разом складаються у "Ющенко так!".

## Що за пісня про їжачка?
Це [пісня гурту Фліт](https://www.youtube.com/watch?v=VOWmoANve8s).

## Якщо в Твітері твіти, то що тут?
Офіційно, пости і репости. Вестерни винайшли скіти і рескіти (skeets&reskeets, від sky+tweet), втім, це, здається не дуже до душі команді Блакитного.

## Яка максимальна кількість символів у одному пості?
300 символів.

## Чи можу я запостити відео або гіф?
Ні, тільки фото, текст або посилання на те, що вам потрібно.

## Я не бачу відвертого контенту/Я виклав/ла НСФВ, але не бачу в стрічці.

Перейдіть у Moderation - Content filtering і налаштуйте відображення відвертого контенту (краще – всіх пунктів, але дійте за власними бажаннями) з режиму Hide на Warn/Show.

Якщо у вас айфон, є ймовірність, що ви не зможете змінити налаштування через вимоги App Store до усіх застосунків, що у них розміщуються.

## Чи можу я закріпити пост?
Ні.

## Чи є тут закладки?
Ні (хіба що Ющенко-тредів).

## В стрічці постійно чужі відповіді, я не хочу їх бачити.
Перейдіть в Settings - Home Feed Preferences і налаштуйте, як ви хочете бачити.

## Тут не працюють гештеги?
Вони не працюють в звичному розумінні, проте завдяки гештегам зручно створювати власні фіди.

## Чи є тут особисті повідомлення?
Ні, нема. Всі свої, не соромтесь!

## Чи можу я написати тред?
Створити ланцюжок і запостити його весь одним кліком – ні. Можна писати відповіді на вже існуючі пости.

Нові відповіді в ланцюжку не підіймають тред вище.

## Чи можу я подивитись, хто квотнув пост?

Якщо це ваш пост, то вам прийде повідомлення. Якщо пост не ваш, то ні, немає можливості побачити всі квоти конкретного поста.

Квот-репости не враховуються у загальну кількість репостів.

## Як часто з'являються інвайти?
Раз на 10 днів (2 тижні?) вам точно буде приходити принаймні 1 інвайт.

## Я маю бути активним/ою, щоб отримати інвайт?
Щоб отримати 1 інвайт раз на 10 днів – ні. Він випаде і якщо не бути активними.

Можливо, за активність можна отримати більше, але на це впливає багато інших параметрів, тож це не гарантія.

Втім, прояви активності заохочуються, оскільки це впливає на зростання кластеру, видимість українців, щоб нас чули, прислухалися до нас (навіть якщо ви лише шітпостите про своє).

## Я запросив/ла друзів за своїми інвайтами і коли вони доєдналися, то мені прийшло повідомлення з кнопкою Dismiss, що це означає?

Це означає, що ви можете приховати повідомлення. Це ніяк не вплине на перебування ваших друзів у Блакитному.

## Де можна подивитись усі профілі, які я забанив/ла чи зам'ютив/ла?
Moderation - Blocked accounts або Muted accounts відповідно.

## Чи можна поставити темну тему застосунку?
Так, у Settings - Appearance.

## Що таке App Passwords (Settings)?
Це охуєнна штука, яка дозволяє вам користуватися сторонніми сервісами для Блакитного (як-от зібрати коло, подивитись найуживаніші вами слова, etc.), не надаючи власний пароль.

Тут можна згенерувати тимчасовий пароль і використати його для подібних сервісів, а пізніше видалити згенерований пароль.

## Що таке Content languages?
Тут можна налаштувати те, якими мовами ви хочете бачити контент. Для того, щоб допомогти іншим бачити контент бажаною мовою, не забувайте перед відправкою поста вказати мову, яким його написано (знизу праворуч поряд з кількістю написаних символів).

## Чи можу я змінити свій @?
Так, у Settings - Change handle (треба трохи прокрутити вниз).

## Чи можна перекласти пост?
Так, нажміть три крапки біля поста иа оберіть Translate – але зауважте, вас перекине на вкладку браузера з відкритим Гугл транслейтом (і вже вставленим текстом).

## Чи можна скопіювати текст поста?
Так, три крапки біля поста - copy post text.

## Чи можна зарепортити пост/аккаунт?
Так, три кнопки біля поста - report; щоб зарепортити аккаунт, перейдіть на нього і знайдіть три кнопки справа від аватарки.
